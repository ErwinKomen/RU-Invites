<h2>MARCUS AURELIUS</h2>
<div class="row">
  Marcus Aurelius was keizer van het Romeinse Rijk van 161 tot en met 180 na Christus. Marcus Aurelius werd echter in 138 al gepresenteerd als potentiële troonopvolger, als tweede in lijn na keizer Antoninus Pius. Ter voorbereiding op zijn troonsbestijging werden portretten van de jonge Marcus Aurelius verspreid door het gehele Romeinse Rijk. Deze dienden om de inwoners van het Romeinse Rijk bekend te maken met hun toekomstige keizer. Tegelijkertijd werden zij gebruikt om een boodschap van continuïteit en voortvarendheid te verkondigen. Het portret dat voor de jonge Marcus werd ontwerpen was immens succesvol en zou model komen te staan voor zijn troonopvolgers. Het portret toont een jongen rond achttien jaar met een volle krullende haardos. Zijn blik is serieus en standvastig. Op latere portretten is te zien hoe Marcus voorzichtig een baard laat staan als teken dat hij de volwassenheid nadert. Volgens de antieke bronnen was de jonge Marcus de ideale troonopvolger. Hij zou actief zijn geweest als bokser, als worstelaar en als jager. Verder was hij geïnteresseerd in filosofie en was hij zeer beheerst in de omgang. Marcus ontwikkelde zich tot één van de slimste keizers die het Romeinse Rijk ooit gekend had. Hij staat vandaag de dag dan ook bekend als de filosoof-keizer. 
</div>
<div class="row">
  <div class="col-md-6 faces"><img src="static/content/mar-1.jpg" title="Marcus Aurelius" /></div>
  <div class="col-md-6 faces"><img src="static/content/mar-2.png" title="Marcus Aurelius" /></div>
</div>
<div class="row quotation">Links: Het beroemde ruiterstandbeeld van de volwassen keizer Marcus Aurelius in Rome. Bron: publiek domein. 
  Rechts: Munt met op de voorzijde keizer Antoninus Pius en op de achterzijde de jonge Marcus Aurelius. Bron: NumisAntica.</div>