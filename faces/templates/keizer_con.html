<h2>CONSTANTIJN</h2>
<div class="row">
  Flavius Valerius Aurelius Constantinus, beter bekend als Constantijn, was keizer van het Romeinse Rijk van 306 tot en met 337 na Christus. Constantijn kwam aan de macht binnen de politieke constellatie die bekend staat als de Tetrarchie (een viermanschap). Binnen deze Tetrarchie was weinig ruimte voor de individuele keizers; de nadruk lag namelijk op de saamhorigheid binnen het viermanschap. Daarom werden de vier keizers van de Tetrarchie vaak precies hetzelfde afgebeeld. Constantijn maakte zich echter los van de Tetrarchie en keek naar het verleden om zijn keizerschap vorm te geven. Hij werd geïnspireerd door de beelden van beroemde keizers zoals Augustus en Trajanus. Hij liet zichzelf naar hun voorbeeld niet alleen jeugdig maar ook met zorgvuldig gemodelleerd haar afbeelden. Zodoende hebben de portretten van keizer Constantijn een klassiek en traditioneel karakter. Tegelijkertijd is Constantijns portret beïnvloed door die van zijn vader. Zo zijn er in Constantijns portretten bepaalde “familietrekjes” zichtbaar, zoals de lange neus. Dit bleef ook zeker niet onopgemerkt door de tijdgenoten van Constantijn, die hem prezen omdat hij zoveel op zijn vader leek. Er was naast traditie ook ruimte voor innovatie in Constantijns portretten. Constantijn begon namelijk met het dragen van een diadeem – een koninklijk symbool. Deze werd vanaf nu standaard attribuut van de keizer werd. Verder zijn de ogen van Constantijn naar de hemel gericht. Sommigen interpreteren dit gebruik als bewijs voor Constantijns Christelijke geloof. Al met al is Constantijns portret dus zowel traditioneel als innovatief.  
</div>
<div class="row">
  <div class="col-md-6 faces"><img src="static/content/con-1.jpg" title="Tetrarchie" /></div>
  <div class="col-md-6 faces"><img src="static/content/con-2.jpg" title="Constantijn" /></div>
</div>
<div class="row quotation">Links: De keizers van de Tetrarchie. Beeldengroep uit Venetië. Bron: publiek domein. 
  Rechts: Constantijn met de diadeem en de “hemelse blik” op een gouden munt, geslagen in Griekenland. Bron: CNG. </div>