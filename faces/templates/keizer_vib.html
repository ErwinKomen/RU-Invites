<h2>VIBIA SABINA</h2>
<div class="row">
  Vibia Sabina was de jongste dochter van keizer Trajanus’ nicht en was keizerin van Rome als vrouw van keizer Hadrianus. Sabina’s huwelijk met Hadrianus was vanuit een conservatief oogpunt niet heel succesvol (tenminste volgens de antieke bronnen). Zowel Sabina als Hadrianus hielden er namelijk buitenechtelijke relaties op na. 
  Sabina had volgens de anonieme auteur van de <i>Historia Augusta</i> bijvoorbeeld een kortstondige affaire met de schrijver Suetonius. Misschien moeten we het huwelijk tussen Hadrianus en Sabina dan ook vooral als een “zakelijk huwelijk” of “open huwelijk” zien. Desalniettemin reisde Sabina samen met haar man de hele Romeinse wereld door. Zodoende deed Sabina een hoop kennis en ervaringen op. Ze zag meer van de wereld dan menig keizer of keizerin voor haar. Haar wereldkennis blijkt ook uit de veelzijdigheid van haar portretten. Velen van dezen zijn geïnspireerd door de beelden van Griekse godinnen, terwijl anderen weer geïnspireerd lijken te zijn door de portretten van keizerin Livia (vrouw van keizer Augustus) of door de portretten van keizerin Plotina (vrouw van keizer Trajanus). In Sabina’s portretten zien we meer dan in de portretten van haar voorgangers de mogelijkheid om van rol te kunnen wisselen, afhankelijk van de historische en sociale context. 
</div>
<div class="row">
  <div class="col-md-6 faces"><img src="static/content/vib-1.jpg" title="Sabina en Hadrianus" /></div>
  <div class="col-md-6 faces"><img src="static/content/vib-2.png" title="Sabina" /></div>
</div>
<div class="row quotation">Links: Een schijnhuwelijk? Sabina en Hadrianus als de goden Venus en Mars. Bron: Carole Raddato. 
  Rechts: De verschillende haarstijlen van Sabina. Bron: Arachne.</div>