<h2>CARACALLA</h2>
<div class="row">
  Marcus Aurelius Severus Antoninus, beter bekend Caracalla, was keizer van het Romeinse Rijk van 198 tot en met 217 na Christus. Caracalla volgde zijn vader Septimius Severus op. Volgens de overlevering had Severus op zijn sterfbed zijn zoon op het hart gedrukt hebben dat hij vooral goed voor de Romeinse soldaten moest zorgen. Zij hadden immers de mogelijkheid om met geweld een keizer te steunen of juist te dwarsbomen. Caracalla was zich hier zeker van bewust. Hij gaf de soldaten een forse loonsverhoging en was vaker aan het front dan dat hij in Rome was. Ook in de portretten van Caracalla is zijn enthousiasme voor het leger op te merken. De portretten van Caracalla volgen namelijk de mode die onder de soldaten heerste. De “soldaten look” bestond voornamelijk uit een kort kapsel en een korte baard. Door dit uiterlijk week Caracalla af van zijn directe voorgangers, die zich bijna allemaal met lang haar en een lange baard hadden laten portretteren. Verder heeft Caracalla in zijn portretten over het algemeen een vrij strenge blik. Dit is ook aan de antieke schrijvers niet onopgemerkt gebleven – zij vonden de strenge blik van de keizer barbaars en primitief. Voor Caracalla was dit echter een manier om zijn standvastigheid en daadkracht te tonen. Tot slot draaien de meeste portretten van de keizer naar links of naar rechts – weg van de kijker. Volgens experts imiteerde Caracalla hiermee de portretten van beroemde Hellenistische generaals zoals Alexander de Grote.  
</div>
<div class="row">
  <div class="col-md-6 faces"><img src="static/content/car-1.jpg" title="Baden van Caracalla" /></div>
  <div class="col-md-6 faces"><img src="static/content/car-2.jpg" title="Keizer Caracalla" /></div>
</div>
<div class="row quotation">Links: De beroemde baden van Caracalla in Rome. Bron: publiek domein. 
  Rechts: Munt met op de voorzijde het portret van keizer Caracalla. Bron: Ancientcointraders </div>