<h2>ANTONIA DE JONGERE</h2>
<div class="row">
  Antonia was de dochter van keizer Augustus’ zus Octavia en Marcus Antonius. Antonia was de moeder van Germanicus, die door Augustus werd beoogd als potentiële opvolger, en de moeder van de latere keizer Claudius. Antonia wordt door de antieke bronnen geprezen vanwege haar geweldige schoonheid en haar scherpe geest. Ze was deugdelijk. Herhaaldelijk vergezelde ze haar man naar het front. Na de dood van haar man besloot ze ook niet te hertrouwen. Aan het keizerlijk hof had ze namelijk haar handen vol aan de opvoeding van de jonge prinsen en prinsessen. Zo verschijnt ze ook op een van de meest beroemde monumenten in Rome, de Ara Pacis (het altaar van de vrede), te midden van de kinderen aan het hof om een oogje in het zeil te houden. In haar portretten zien we dat Antonia zich bescheiden presenteert. Ze heeft een enigszins ouderwetse haarstijl – wellicht om niet teveel de spotlight te stelen van keizer Livia. Tegelijkertijd was Antonia een bekwame vrouw en had ze een onafhankelijk geest. Ze trad regelmatig naar de voorgrond om te bemiddelen tijdens financiële of politieke conflicten.  
</div>
<div class="row">
  <div class="col-md-10 faces"><img src="static/content/ant-1.png" title="Antonia Minor" /></div>
</div>
<div class="row quotation">Antonia Minor (links) aan het keizerlijk hof, zoals afgebeeld op de Ara Pacis in Rome. Bron: publiek domein. </div>