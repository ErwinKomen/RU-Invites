<h2>LIVIA</h2>
<div class="row">
  Livia Drusilla was keizerin van Rome van 27 voor Christus tot en met 29 na Christus. 
  Ze was de vrouw van keizer Augustus en de moeder van keizer Tiberius. 
  Velen zullen haar kennen van de serie <i>I Claudius</i> (1976) waarin Livia gepresenteerd wordt als een sluwe vrouw die achter de schermen de touwtjes in handen had. Deze beschrijving berust vooral op de roddels en geruchten die later opgeschreven zijn door de antieke schrijvers. De reden hiervoor is dat de Romeinse samenleving gedomineerd werd door mannen. Vrouwen die te dicht bij het centrum van de macht kwamen werden met argusogen bekeken. Er werd vanuit gegaan dat zij zich zouden mengen in complotten en andere narigheden. In Rome was de herinnering aan Cleopatra die maar liefst twee Romeinse generaals (Julius Caesar en Marcus Antonius) om haar vingers had gewonden nog maar al te vers. Livia was zich ervan bewust dat ook zij zo gezien zou kunnen worden. Te midden van alle politieke veranderingen die haar man keizer Augustus doorvoerde, presenteerde Livia zich daarom als een conservatieve Romeinse vrouw. 
  Livia draagt in haar portret de gerespecteerde, eigentijdse <i>nodus</i> haardracht. Haar huid is glad en ze heeft geen rimpels of oneffenheden. Evenals haar man presenteerde Livia haarzelf als eeuwig jong. Het feit dat Livia’s portret conformeert aan de dominante stijl van de Romeinse Republiek getuigd van haar strategische vaardigheden om haar macht te verhullen in een conservatief jasje. Ook in de muntslag van Rome zien we deze strategische vaardigheden terugkomen. Wetende dat ze zich niet te publiekelijk kon uiten als keizerin presenteerde Livia zich in de gedaante van traditionele Romeinse godinnen zoals Pietas of Iustitia.  
</div>
<div class="row">
  <div class="col-md-6 faces"><img src="static/content/liv-1.jpg" title="Livia" /></div>
  <div class="col-md-6 faces"><img src="static/content/liv-2.jpg" title="Livia" /></div>
</div>
<div class="row quotation">Links: Livia in de gedaante van Iustitia. Bron: CNG. 
  Rechts: Livia in de gedaante van Pietas. Bron: Wildwinds.</div>